---
layout: page
title: Regolamento
permalink: /regolamento
---
Questo regolamento stabilisce le linee guida di base, ci riserviamo il diritto di valutare ogni singolo caso in base al contesto specifico.

Questo regolamento verrà applicato nel gruppo Telegram e nel canale Discord `#chat-pubblica`

## Comportamenti tossici
È vietata ogni forma di contenuto offensivo o blasfemo, sia nei messaggi che nel profilo personale (nome utente, foto e descrizione). Sono altresì vietati insulti verso altri utenti, siano essi studenti, docenti o altre figure. La discriminazione sociale in qualunque forma non è tollerata. Gli utenti che interagiscono al fine di provocare, disturbare, creare disagio o disinformazione verranno allontanati.

## Spam
Non è permesso l'invio di messaggi, immagini, video o link che non hanno nessuna attinenza con gli argomenti trattati da questo gruppo. Dal momento che il termine spam può risultare molto generico, di seguito sono elencate le tipologie di contenuti severamente vietati:
- pubblicità, sponsorizzazioni e altre iniziative commerciali;
- autopromozione di qualsiasi tipo (es. pagine social, progetti ecc..);
- link a community, iniziative o realtà esterne (salvo previo accordo con gli amministratori).

## Contenuti condivisi
È vietato inviare contenuti NSFW (Not Safe For Work), ovvero materiale sessualmente esplicito, volgare o ritenuto potenzialmente offensivo dalla collettività. La responsabilità civile e penale per tutti i contenuti inviati sui gruppi è personale.

## Altro
Se pensi di aver bisogno di un'eccezione alle regole essendo il contenuto che vuoi inviare di particolare importanza o rilevanza per il gruppo in cui stai scrivendo, contatta preventivamente un amministratore del gruppo per avere l'autorizzazione.
