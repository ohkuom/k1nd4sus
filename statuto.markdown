---
layout: page
title: Statuto
permalink: /statuto
---

## Chi siamo
K1nd4SUS è un Gruppo Studentesco costituito da studenti dell’[Università degli Studi di Milano][unimi]. 
<p></p>
A seguito del progetto [CyberChallenge.IT][cyberchallenge], attività sorta per la diffusione, formazione e sensibilizzazione su tematiche riguardanti la Sicurezza Informatica, alcuni studenti hanno deciso di proseguire in questo campo, sia
nell’ambito didattico che pratico, e hanno formato un gruppo dedito alle competizioni di materia. Riteniamo sia ora giunto il momento di diventare un Gruppo ufficiale, sia per promuovere le nostre attività che per diffondere la cultura e lo spirito che caratterizzano queste iniziative. 
<p></p>
K1nd4SUS è apartitico, laico, inclusivo e senza scopo di lucro. Questo gruppo prende decisioni collettivamente, nel pieno rispetto dei valori democratici e nella piena conoscenza e osservanza del Codice Etico e del Codice di Comportamento dell’Ateneo. 
<p></p>
Crediamo nei principi che hanno animato la comunità informatica fin dai primi tempi: la necessità di comprendere e migliorare i sistemi esistenti e quella di favorire la condivisione libera di informazioni, idee e tecnologie.
Vogliamo inoltre far si che venga riconosciuto il potenziale etico ed estetico del software, non solo nella creazione
ma anche nella sua comprensione.
## Organigramma
All’interno del gruppo sono individuati i seguenti ruoli:<br>
<ul>
<li> un Presidente (Mattia Perfumo), il quale coordina e presiede tutte le attività del gruppo e nomina il Tesoriere. La carica presidenziale ha durata annuale. </li>
<li> Vicepresidenti (Samuele Manclossi, Mirco Picca, Tiziano Radicchi, Matteo Zoia), che si occupano della gestione concreta e giornaliera delle attività;</li>
<li> un Tesoriere (Samuele Manclossi), ossia un Vicepresidente che si occupa anche della gestione delle risorse finanziare e materiali del Gruppo. Il Tesoriere ha il diritto di veto sulle decisioni prese dall’Assemblea per quanto riguarda le
finanze del Gruppo, nei soli casi in cui l’entrata in vigore di quelle decisioni consisterebbe in una gestione insostenibile o non corretta delle risorse a disposizione;</li>
<li> Amministratori, nominati dal Presidente o dai Vicepresidenti, che si occupano di gestire tutti i canali di comunicazione del Gruppo;</li>
<li> una Assemblea, ossia il consiglio direttivo formato dal Presidente e da tutti i Vicepresidenti, Tesoriere incluso. </li> 
</ul>
L’Assemblea si riunisce in incontri ordinari a cadenza mensile e in incontri straordinari in base alla necessità. <br>
Le sue funzioni sono le seguenti:
<ul>
<li> Eleggere o destituire (per valide e comprovate motivazioni) il Presidente mediante voto di maggioranza;</li> 
<li> Partecipare a nome del Gruppo studentesco ai bandi finanziamenti e ai bandi rimborsi emessi dall’Ateneo ogni Anno Accademico;</li> 
<li> Stabilire gli obiettivi a medio e lungo termine del Gruppo, nonch´e le iniziative cui intende partecipare;</li>
<li> Discutere e approvare mediante voto di maggioranza eventuali modifiche dello Statuto o del Regolamento.
Le modifiche allo Statuto richiedono una sessione plenaria e non entrano in vigore fino al momento del suo rinnovo, mentre le modifiche al Regolamento possono essere effettuate durante una qualsiasi riunione;</li> 
<li> Discutere delle proposte di membri che non ricoprono cariche ufficiali, siano esse attività, modifiche ai Documenti del Gruppo o altro.</li>
</ul>
## Obiettivi
Il gruppo si prefigge i seguenti obiettivi:
<ul>
<li> Ufficializzare l’esistenza di una CTF community per l’Università degli Studi di Milano;</li>
<li>  Diffondere la cultura informatica, ponendo l’accento sui diversi Cyberecurity domains;</li>
<li> Favorire l’accesso all’apprendimento di tematiche relative alla sicurezza informatica, in forma teorica e applicata;</li>
<li> Mantenersi al corrente delle novità e degli ultimi sviluppi del settore (e.g. nuove vulnerabilità e tecniche di mitigazione per i sistemi informatici).</li>
</ul>
## Tipologia delle attività proposte e campo d’interesse
Il gruppo si occupa di approfondire tutti gli aspetti inerenti all’Informatica e alla Sicurezza Informatica, nonchè di divulgare tali tematiche a tutti gli studenti dell’ateneo.<br>
Le nostre attività sono varie, e includono (ma non si limitano) alle seguenti:
<ul>
<li> Supporto al progetto CyberChallenge.IT, includendo sessioni pomeridiane e serali di allenamento insieme, con lo scopo di imparare e approfondire le tecniche di hacking etico;</li>
<li> Partecipazione a competizioni, come le CTF internazionali, gareggiando anche contro gli altri team italiani e non;</li>
<li>  Organizzazione di eventi in loco e online volti alla divulgazione della Sicurezza Informatica.</li>
</ul>


[unimi]: https://www.unimi.it/
[cyberchallenge]: https://cyberchallenge.it/
